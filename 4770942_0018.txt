8

excusatione satis defendatur, quod, in quo omnes consentiunt, hoc carmen priori eius aetati est attribuendum.
Verum tamen spero sore ut non Horatium culpandum esse appareat.

lam primum diversas virorum doctorum sententias paucis examinemus. Ac maxime quidem pervul-
gata et ·a plerisque antiquiorum tradita est haec ratio, ut primi sex versus essent nautae, reliqui Archytae:
Torrentius, Buttmannus‚ alii, Archytae orationem a v. 21. incipere volunt. Utrique igitur Archytam esse
illum naufragum consentiunt. ltaque ut de hac re primum dicam, nauta cum non in terra esset, sed
navi sua veheretur (cfr. 35. 36.) - quid enim causae erat, cur illo loco, ubi nec portus nec emporium
ullum esset, in terram exscenderet? — quomodo praetervehens e longinquo poterat agnoscere cuiusnam
corpus esset et sic Archytam alloqui? Deinde quod eum alii monuerunt, tum Meinekius (l'hilolog. V. 1.
p. 171. a. 1850), Archytam esse vetant verba te - cohibent pulveris exiqua' - munera, quae non sepul-

tura carentem indicant, sed humatum exiguo terrae spatio inclusum. Tum mirum sane est, quod nauta, v

praesertim cum Tarentinum esse probabile sit, ne verbo quidem civem tam illustrem ac de civitate sua
tam bene meritum miseratur. Praeterea si Archytas ille esset, hic v. 21. non dicere poterat me quoque,
quae quidem causa Peerlkampium‚ qui totum carmen Archytae orationem esse putat, movit ut vv. 19. 20.
eiiciendos censeret, scilicet ut illa necterentur cum his verbis: exitio est avidum mare nautis. Sed de vv. ¹7—20.
post videbimus. Accedit quod naufragio eiecti corpus non prope litus esse dicendum esset, sed in litem
recte vero Archytae sepulcrum esse prope litus dicitur. lam qui Archytae orationem inde a v. 7. incipere
volunt, etiam gravius peccant. Tantali, Tithoni, Minois, Pythagorae exempla ab Archyta dicunt afferri,
ut moriendi necessitatem esse doceat, ergo etiam sibi fuisse moriendum. At num nauta de hac necessitate
dubitabat, ut docendus esset? Quid tam longa oratione opus erat? Cur nonstatim id agit ut, quod quam
celerrime fieri optare eum neeesse est, sepulturam petat? At exempla illa Archytas affert, ut etiam alios
quamvis magnos et sive genere, sive pulchritudine, sive sapientia, sive doctrina excellentes viros mortuos
esse doceat corumque exemplis se quasi consoletur. Verum enimvero equidem valde vereor, ne Archytas
tum vel arrogantiae possit accusari, qui cum heroibus et a love originem ducentibus viris se comparet,
vel levitatis, cum de Pythagora ipse Pythagoreus ita loquatur, ut si eum irridere velit; de qua irrisione
insra pluribus dicetur. Maxime vero etiam hoe salsam illam esse rationem demonstrat, quod Archytas
ineptissime v. 14. diceret:

Iudice te non sordidus auctor

Naturae verique,
ad nautae quamvis non plane indocti provocans iudicium, cui incommodo ut mederentur, quidam me pro
re scribendum rati etiam maius vitium intulerunt. Rectius igitur ii qui nautae orationem usque ad
v. 20 pertinere censent Archytae reliquos versus tribuunt, in hoc tamen errantes, quod Archytam illum
esse opinantur. sed tamen suit, eur tot viri docti orationem naufragi sive Archytae, sive alius alicuius
a v. 7. inciperent. Nam ut nunc poetae verba leguntur, haec:

Occidit et Pelopis genitor, conviva deorum, cett.
non ita sunt comparata, ut apte cum iis quae praecedunt connexa esse videantur3 sed quoquo modo carmen
institutum esse putaveris, haereas illic necesse est. Latet enim hic vitium quod unius litterae mutatione
sustulisse mihi videor.

lam dicendum est de eorum rationibus qui totam huius carminis orationem uni tribuunt. Atque

hic primo loco commemorandi sunt veteres interpretes, Acron et Porphyrio, qui haec tradunt: Inducitur
corpus naufraqi Archytae Tarentini ad litus expulsum conqueri de iniuria sua et α praetereuntibue petere
sepuuuram. Similiter commentator Cruquianus: Haec ode ἐκ τῆς προσωποποιίας inducit corpus nandi-aqi
Archytae ad litus expulsum conqueri cum nauta praetereunte de iniuria, nisi ab eo sepeliatur. Quam rationem
adoptavit Peerlkampius‚ simul de pronomine te v. 1., quod illi rationi adversari videri potest, monens.

...u ημῳᾈᾼ μμ. μμ , „- r

