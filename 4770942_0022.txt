12
pestate eiecti iacet corpus, cuius umbra nautam inde a v. 23. implorat ut corpus suum sepeliat. Quis vnau-
fragus ille sit, nisi quod e v 29. colligi' potest et ipsum esse Tarentinum, cum Tarenti custodem Neptu·
num imploret ut sepulturae suae praemium persolvat, incertum cst. Praeclare autem utriusque personae inge-
nium descriptum est. Nauta, ut Tarentinus et homo non indoctus, Archytae sepulcro conspecto memoria
clarissimi viri et civis movetur quidem, sed idem ut mercator soli quaestui ac lucro addictus, altiora ingenii
studia tanquam parum utilia prae divitiis aliisque rebus externis contemnens, ‘non egregii olim civitatis
Tarentinae administratoris et imperatoris (quod tamen ·minus mirandum est, cum iam per ducentos quin-
quaginta fere annos Tarentini a Romanis victi libertate amissa horum imperio subiecti essent et Archytae
de republica merita Tarentinis iam diu in oblivione iacerent), sed mathematici, astronomi ac philosophi memi-
nit, quem altissima ingenio petentem sublimia illa studia tamen moriendi necessitate liberare non potuerint,
non magis quam Tantalum, Tithonum, Minoem summa generis ‚a love oriundi nobilitas, ac praeterea Tan·
talum deorum consuetudo, Tithonum propter pulcritudinem in coelum sublatum Aurorae coniugium, Minoem
propter sapientiam intima lovis familiaritas mori prohibuerit, aut Pythagoram summa sapientia et doctrina
excellentem id, quod iam semel mortem se effugisse testatus sit; omnibus enim hominibus nullo discrimine
moriendum esse. Haec autem ita ille profert, ut pro aetatis illius ingenio et religione et superstitione
liberum admodum eum esse appareat. Nam illas de Tantalo, Tithono, Minoe fabulas pro meris fabulis ab
eo haberi id mihi videtur demonstrare, quod Pythagoram eiusque de priore olim sua vita commentum, Tro-
iano bello Euphorbum se fuisse, irridet evidentissime; id quod vel eo probatur, quod Panthoiden eum ap·
pellat. Irridentis est etiam, quod eum dicit nihil ultra nervos atque cutem morti concessisse. Summa autem
irrisionis cernitur v. 14. in verbis iudice te non sordidus auctor namt-ae verique, quibus non Pythagoram modo
cavillatur, sed simul etiam Archytam ipsum, qui illum tam ridicula commentum naturae verique non sor-
didum auctorem iudicaverit, quo simul Archytae sapientia et doctrina in suspicionem vocatur. Ac Titho-
num quidem, quem poetae veterumque opinio immortalitate donatum non esse mortuum perhibebat, sed aut
louqa minzn' senectute (Hor. sarm. ll. 16, 30.) aut in cicadam mutatum„ nauta cum mortuum dicit,
fabulis istis fidem se non habere manifesto declarat. Tantalum vero cum Pelopis genitorem vocat, nescio
an illam de Pelope a patre mactato disque in convivio apposito fabulam, quam Pindarus Ol. l. refellere
studet, significaverit simulque ut ridiculas et turpes istiusmodi narrationes notare voluerit. Talem igitur
Horatius nautam descripsit. Sed latere in eius verbis v. 7. vitium iam supra pag. S. significavi, maleque
cohaerentem orationem causam fuisse, cur plerique nautae sermonem v. 6. exire opinarentur. Tolletur
autem hoc vitium artissimusque orationis nexus restituetur, si maxima p'ost morituro v. 6. interpunctione
sublata v. 7. pro et scribitur ut:
nec quidquam tibi prodest

Aetherias tentasse domos animoque rotundum

Percurrisse polum morituro,

Occidit ut Pelopis genitor cett.
Eandem post verbum sedem habet haec particula Carm. Ι. 37. 20., Ν. 13, 26., Epod. 16, 31., Sat. Ι. 1,
26., 3, 28. alibi, et comparative quidem Sat. 1. 3, 114. ltaque ut ipse nauta tranquillo mari placido aequa·
lique cursu vehitur, sic oratio eius uno et continuo quasi flumine tranquille et aequaliter usque ad exitum
procedit3 omnia artissime iuncta et connexa sunt. nusquam asyndeton deprehenditur:

Longe alia maximeque diversa oratio est naufragi. Vehemens ea est, graviter urgens, concisa
omniumque ambagum expers, asyndetis in posteriore parte (vv. 30. 33. 35.) abundans. Haec si vere
dixi, sua sponte apparet non posse eiusdem esse verba qui praecedentia dixerit. Ac primo naufragus
nautae animum in se convertit vocans eum ac docens quae sua sit condicio. Atque, ut hoc quasi praeteriens
moneam, ex eo quod m'e quoque dicit, ex hac sola particula quoque recte colligere possumus Archytam

