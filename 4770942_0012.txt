2

 

Tua-de Carm. ll,1 disputatio primo eum eam legissem facile mihi persuadebat atque ad Tuam me
sententiam adducebat. Ae tertiam quidem stropham:

Paullum severae Musa tragoediae
Desit theatris: mox ubi publicas
Res ordinaris, grande munus
Cecropio repetes cothurno,

quam Peerlkampius damnaverat, ipse quoque ante hos quattuordecim annos, quia nec haec: paullum severae
Musa traqoediae desit theam-is, mihi placebant, et in his: ubi publicas res ordinaris, haerebam, tanquam

suspectam notaveram. Tu vero iam ea attuleras argumenta, quae nullam dubitationem relinquere viderentur.
'Deinde Tu strophas septimam et nonam tanta eloquentia. tanto ingenii acumine, tot tamque gravibus argu-
mentis impugnaveras, ut causam earum suscipere sane periculosae plenum opus aleae esse videretur.
ltaque etiam de his duabus strophis facile Tibi assentiebar. Sed de nona stropha unum erat, in quo a Te
dissentiendum mihi putarem. Nam quia, cum in octava stropha:

Quis non Latino sanguine pinguior ’

Campus sepulcris impia proelia

Testatur auditumque Medis

Hesperiae sonitum ruinae?

de terrestribus proeliis sermo esset, horum mentione facta non facile fieri potuisse mihi videbatur, ut
navales pugnae silentio praetermitterentur3 aut nonam stropham:

Qui (leq. quis) gurges aut quae flumina lugubris

Ignara belli? quod mare Daimiae

Non decoloravere caedes?

Quae caret ora cruore nostro?

qualiscunque esset, servari, aut hoc si nullo modo fieri posset, octavam quoque}⁴ quantumvis bona esset,
eiici necesse esse existimabam, ut iam sex stropharum carmen relinqueretur. Atque apte quidem ultimam
verbis illis vv. 23, 24: et cuncta terrarum subacta praeter atrocem animum Catonis continuo subiici potuisse
vix quisquam negaverit. Et tum convenientiae partium illius architectonicae quam dixerunt, propter
quam Horatius magnopere laudatur, exemplum haberemus egregium. Nam primis duabus strophis aptissime
responderent vv. 17-24, quippe quae pariter de bello civili agerent, tertia autem eiecta stropha versus 13--17
appellationem haberent Pollionis, ultima stropha vv. 37—40 Musae compellationem. Qua ratione quid posset
esse elegantius? Atque in hanc sere sententiam ad Te scripturus ι eram. Sed cum diem ex die procrasti-
narem, appropinquavit tempus conventus philologorum Vratislaviae habendi, cui cum Te quoque, qui olim
academiae Vratislaviensis decus fuisses, interfuturum sperarem, commodius mihi videbatur coram de ca re
Tecum agere. Sed spes mea Tui videndi decepta est. ltaque tamen quamvis invitus ad scribendum com-
pulsus sum. Et re vera Octobri mense medio epistolam ad Te scripsi, non absolvi tamen. Atque huius
quidem cunctationis me non poenitet. Nam cum eodem fere tempore propter leviorem quandam quaestio·
nem grammaticam maiorem Horatii partem cursim perlegens Sat. 1. 10, 42 (50) ad haec pervenissem:
” Pollio regum
Facta canit pede ter percusso,

horum verborum me intellexi tum, cum tertiam stropham eius carminis de quo agimus in suspicionem vo-
carem. non fuisse memorem. Nimirum iam diu tum erat quod satiram illam non legeram, commentarios
autem in illa lectione non consulebam. lam vero illis verbis monitus cognovi, merito mihi propter id
ipsum, quod Horatius tragoediarum Pollionis mentionem emissurus esset, nonnihil dubitationis fuisse.

